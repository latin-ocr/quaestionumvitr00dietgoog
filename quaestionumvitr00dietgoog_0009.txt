Quicunque in Vitruvii decem de architectura libros studia
contulerunt, vix in altera quaestione, quae ad Vitruvii opus et
personam pertinet, viros doctos cum antea tum proximis annis
tam elaborasse et desudasse sciunt quam in tempore, quo libros
de architectura eum scripsisse et edidisse putant, definIend03
neque minus constat eos in sententias mirum quantum diversas
discessisse et ne falsis quidem et ineptis argumentis pepercisse.
Quod cum perspexissem, ipse quoque in ea quaestione studium
collocavi eamque hoc quaestionum Vitruvianarum specimine —
neque specimen solum est, sed caput omnium quaestionum
Vitruvianarum — adfinem quendam perducere conabor; res autem
ipsa hoc ipso tempore mihi videtur necessario retractanda esse, '
cum unoquoque fere proximi decennii anno aliquam disserta·
tionem doctam in lucem prodiisse videamus, qua aut nova
sententia profertur aut oblitterata denuo commendatur aut in-
veterata et vulgata opinio stabilitur, ut multi dubitent, in cuius
sententiam discedant. Antequam autem ad rem ipsam accedo,
breviter mibi enarrandum erit, quinam viri docti adhuc
egerint de tempore, quo Vitruvius scripserit, atque
quibus argumentis illi usi sint.

Quod si quis miretur, duae ei res sunt reputandae: primum
quod Vitruvius neque ipse perspicuis verbis dicat, quando
vixerit, neque imperatorem illum, cui opus suum dedicavit, ita
alloquatur, ut omnis de eo dubitatio remota sit, deinde, quod
nulla veterum scriptorum testimonia exstent, quibus tempus,
quo vixit et scripsit, certe definiatur.1)

1) Sunt autem testimonia pauca: Plin. in indicibus 1. l. XVI, XXXV,
XXXVI N. H. - Frontin. de aquis u. R. 125 -— Apoll. Sidon. epist. lv
3, b. VIII 6, 10. - Serv. ad Aen. VI 43 - Izetz. schol. in Lyc. Cass. Il
p. 919 Miiller (cf. Reinesii var. lect. l. III p. 118. Vitr. VIII l.

1

 

